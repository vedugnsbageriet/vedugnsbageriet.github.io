---
image: bread.jpg
---
<blockquote>"Vi utgår från det rena hantverket och använder ekologiska råvaror utan onödiga tillsatser – det ger surdegsbrödet fin kvalitet och smak."&nbsp;<br/><cite>Bagare Lars Gustavsson</cite></blockquote>

Höjes surdegsbröd formas lika mycket av det omgivande landskapet som av bagarens händer. Surdegen är en levande kultur som påverkas av den närmsta miljön, kvaliteten på råvarorna och bageriets kärlek för hantverket. En surdeg mår bäst där den trivs.

Bagare Lars Gustavsson har provat att upprepa sina originalrecept i andra bagerier men det blir annorlunda än hemma. Höjes bröd har en egen karaktär och smak som inte kan återskapas någon annanstans. Höjes 4-korn, Höjes ljusa, fullkorn, råg-solros, rågkaka och en handfull andra bakverk finner du bara i bageriets egen butik.