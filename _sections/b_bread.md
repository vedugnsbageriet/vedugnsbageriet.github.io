---
page_title: Levande surdeg – levande landsbygd
image: gustafsons.jpg
---
För Höje vedugnsbageri är det viktigt att brödets hela produktionskedja bidrar till ett hållbart samhälle. Genom att handla lokalt skapar vi bärighet för både bonden, bagaren och landsbygdsborna.

Sädesslagen som Lars väljer ut är alltid ekologiskt odlat spannmål från mindre kvarnar i Sverige. För att ge brödet en förhöjd smak blandar han även in en viss del äldre lantsorter i mjölet, såsom Dala lantvete, Ölandsvete, dinkel eller svedjeråg.

Grödorna har mognat under säsongens varierande väder och vind, men har aldrig utsatts för kemiska bekämpningsmedel eller konstgödsel. Småskalig ekologisk odling är varsam och värnar den naturliga mångfalden. På så vis främjas en hälsosam och giftfri miljö.

Vår inre miljö mår också bra av ekologiskt surdegsbröd. Långsam surdegsjäsning gör att vi lättare kan tillgodogöra oss brödets näring. Den kraftiga och aromatiska skorpan gör också att brödet lagras väl och bevarar dess saftiga inkråm.