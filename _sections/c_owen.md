---
page_title: Vedugnen är bageriets hjärta
image: owen.jpg
---
Klockan fyra på morgonen bakar Lars de första surdegsbröden. De rena surdegsbröden, fullkornslimporna och baguetterna skjutsas in först då de bäst tål den tidiga, mest intensiva hettan i ugnen. Sedan följer de andra sorterna, de sötare degarna, fram till de sista fruktbröden som gräddas på slutet när ugnen är något svalare.

Efter en hel dags bakning behöver ugnen värmas upp på nytt, inför nästa dag, med hjälp av 60 kg björkved som bildar en fin glödbädd. Efter ett uppehåll tar det två–tre veckor att värma upp ugnens kalla stenmassa som består av tio ton chamottesten. Det är verkligen en massiv stenugn som utgör bageriets hjärta och själ.