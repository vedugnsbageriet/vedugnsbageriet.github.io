---
page_title: Vedugnen är bageriets hjärta
image: owen.jpg
---
Klockan fyra på morgonen bakar Lars de första surdegsbröden. Fullkornslimporna skjutsas in först då de bäst tål den tidiga, mest intensiva hettan i ugnen. Sedan följer de andra sorterna fram till de sista vetebaguetterna.

Efter en hel dags bakning behöver ugnen värmas upp på nytt inför nästa dag, med hjälp av 60 kg björkved som bildar en fin glödbädd. Vedugnen är byggd av arkitekten John Fischer. Det är en massiv stenugn som utgör bageriets hjärta och själ. Efter vinteruppehållet tar det två–tre veckor att värma upp ugnens tio ton stenmassa av chamottelera.

Men från påsk till jul är Höjes vedugn alltid varm, och bagare Lars och hans sambo Ann Britt hälsar alla hjärtligt välkomna till bageriet.